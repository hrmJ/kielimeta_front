
# Uusien aineistojen lisääminen

Uusien aineistojen lisääminen vaatii käyttäjältä ylläpitäjätason oikeuksia. (tarkemmin ks. [täältä](#users))

Seuraavassa uuden aineiston lisääminen on käsitelty vaihe vaiheelta

## Aineiston lisäämisen aloittaminen

1. Avaa https://digilang.utu.fi
2. Kirjaudu sisään klikkaamalla oikean ylälaidan *Kirjaudu sisään* -linkkiä
![](pictures/help1_1.png)
3. Kun olet kirjautunut, Kieliaineistoportaali-otsikon alle (Digilang-logon viereen) ilmestyy *Uusi aineisto* -linkki
![](pictures/helpg1.png)
4. Uusi aineisto -linkin takaa avautuu aineistojen syöttölomake
![](pictures/helpg2.png)


## Syöttölomakkeen rakenne


Syöttölomake koostuu viidestä eri osiosta. Osioiden  välillä liikutaan joko
osion nimeä klikkaamalla tai osion lopussa olevilla Palaa / Jatka
-painikkeilla. Viimeisen osion lopussa on Tallenna-painike, joka aktivoituu,
kun kaikki pakolliset tiedot on täytetty. Täysin pakollisia tietoja ovat
aineioastaan aineiston nimi, aineiston tyyppi ja yhteyshenkilö.


![](pictures/helpg3.png)


## Yleistiedot-osion täyttäminen {#yleistiedot}

![](pictures/helpg4.png)

Yleistiedot-osio koostuu aineiston nimeä, kuvausta, avainsanoja ja tyyppiä varten 
varatuista kentistä sekä lisäksi valintalaatikosta aineiston sisältämille mediatyypeille
sekä mahdollisuudesta lisätä tiedostoja.

### Nimi

![](pictures/helpg5.png)

Lisää aineiston nimi. Hyvä nimi on kuvaileva (ei esim. pelkkä koodi), muttei
liian pitkä tai eksplisiittinen. Tarkemmat tiedot selviävät kyllä kuvailutiedoista.


### Kuvaus

![](pictures/helpg6.png)

Kuvaus-kenttä on pidempi tekstikenttä, joka tukee
[Markdown-syntaksilla](https://www.markdownguide.org/basic-syntax) syötettyjä
tietoja. Käytännössä tämä tarkoittaa, että voit vaihtaa kappaletta tyhjällä
rivivälillä, tehdä listoja ranskalaisilla viivoilla, kursivoida asteriskeilla
ym.  **TAI voit ihan vain kirjoittaa tavallisesti ajattelematta, mitä ihmettä
se Markdown tarkoittaa**.

**Huomaa**, että kentän kokoa voi muuttaa isommaksi raahaamalla sen oikeaa 
alakulmaa.

![](pictures/helpg7.png)
![](pictures/helpg8.png)


### Avainsanat

```{block, type='rmdwarning'}
Älä erota avainsanoja toisistaan pilkulla vaan käytä pudotusvalikkoa. Pilkulla
erotettut kategoriat jäävät yhdeksi ainoaksi avainsanaksi.
```

Avainsanoja syötettäessä järjestelmä ehdottaa automaattisesti ensin jo
tallennettuja avainsanoja. Kun olet esimerkiksi kirjoittanut *variaa*, tulee
alle näkyviin *variaatiotutkimus*, *variaatio* jne.


![](pictures/helpg9.png)

Jos mahdollista, valitse jokin jo lisätyistä avainsanoista klikkaamalla sitä.


![](pictures/helpg10.png)


Lisää niin monta avainsanaa kuin haluat samalla periaatteella: 

![](pictures/helpg11.png)
![](pictures/helpg12.png)


**Voit lisätä myös kokonaan uuden avainsanan.** Tämä tapahtuu kirjoittamalla avainsana
kenttään ja valitsemalla alta "Uusi kategoria: blaablaablaa"

![](pictures/helpg13.png)
![](pictures/helpg14.png)

Voit poistaa vahingossa lisättyjä tai muuten vääriä avainsanoja tämän aineiston tiedoista
klikkaamalla ruksia avainsanan vieressä.

![](pictures/helpg61.png)


### Aineiston tyyppi


![](pictures/helpg15.png)


Aineistoille on määritelty muutama valmis tyyppi (esim. korpukset, rinnakkaiskorpukset yms.), jotka
ovat saatavilla pudotusvalikossa. Voit myös kirjoittaa kokonaan uuden tyypin.
Valitse tällöin pudotusvalikon alle ilmestyvä kohta "Uusi kategoria: blaabla". 
Pudotusvalikon lisäksi lomakkeelle ilmestyy nyt uusi tekstikenttä, jonne 
kaivataan lyhyt kuvaus siitä, mitä ilmoittamasi tyyppiset aineistot ovat.

![](pictures/helpg16.png)



### Sisältää (mediatyypit) {#mediatypes}

![](pictures/helpg17.png)

*Sisältää*-kohdassa on oletuksena valittuna kohta *Tekstiä.* Tämän valinnan voi poistaa.
Tarkoitus on tässä kohtaa kuvailla aineiston sisällön olomuotoa: onko kyseessä tekstejä, 
kuvia, äänitteitä, videota vai kenties kaikkia näistä. Jälleen kerran voit lisätä kokonaan uuden tyypin,
jolle on myös suotavaa antaa jokin kuvaus.

![](pictures/helpg18.png)

```{block, type='rmdnote'}
Tekstin käsite on tässä käytössä laajasti tulkittuna. Tekstejä voivat olla myös esimerkiksi kuvamuodossa olevat
skannaukset sekä yhtä lailla laulut ja runot kuin blogit ja lehtitekstit. Varsinaisten tekstien genre määritetään 
omalla kentällään.
```

### Aineiston sisältämien tekstien genre



![](pictures/helpg19.png)

Jos aineiston tyypiksi on valittu korpus, rinnakkaiskorpus tai verrannollinen korpus, pyytää lomake lisäksi
määrittämään, minkä tyyppisiä tekstejä korpus sisältää. Näistä on oma valmis listansa (pudotusvalikko), johon 
voi myös lisätä uusia kategorioita edellisten pudotusvalikoiden tapaan


![](pictures/helpg20.png)


### Aineistoon liittyvät tiedostot


```{block, type='rmdwarning'}
Kieliaineistoportaali on vain metatietojen säilyttämistä varten. Älä lataa tätä
kautta varsinaisia aineistoja!
```

Jossain tapauksissa aineistojen kuvaukset ovat olemassa esimerkiksi pidempinä
pdf- tai word-tiedostoina, eikä yhtä pitkää kuvausta ole mielekästä kirjoittaa
erikseen tähän. Tässä tapauksessa tiedostot voi ladata erikseen kieliaineistoportaaliin.

![](pictures/helpg21.png)


Lisääminen tapahtuu klikkaamalla Lisää-painiketta. Valitse tämän jälkeen omalta
koneeltasi tiedosto Selaa/Browse-painikkeen kautta.

![](pictures/helpg22.png)

Anna lyhyt kuvaus kustakin tiedostosta alla olevaan tekstikenttään:


![](pictures/helpg23.png)


## Kielet-osion täyttäminen

Kielet-osio on lomakkeen tietojen kannalta erityisen oleellinen.
Perusperiaatteena tätä täytettäessä on hyvä pitää, että "uusia" kieliä
kannattaa aineistoon lisätä ennemmin liian herkästi kuin säästeliäästi.
Ajatuksena on, että jokaisesta kielestä tai kielen variantista tai tyypistä 
voidaan syöttää omia tietojaan.

Voi esimerkiksi olla, että aineisto koostuu suomen-, ruotsin- ja
venäjänkielisistä teksteistä, jolloin jokainen mainituista on helppo ymmärtää
omaksi kielekseen. Omia, erillisiä kieliään kannattaa syöttää kuitenkin
myös seuraavissa tapauksissa:

1. Aineisto sisältää useita eri murteita samasta kielestä.
2. Aineisto sisältää vaikkapa pelkkää suomea, mutta jakautuu selkeisiin
   osa-aineistoihin: esimerkiksi L1-kielenään suomea puhuvat ja L2-kielenä
   suomea puhuvat. 
3. Aineisto  sisältää esimerkiksi 200 000 sanaa ruotsinkielisiä lehtitekstejä
   ja 300 000 sanaa ruotsinkielisiä keskusteluaineistoja. Tällöin on hyödyksi syöttää kaksi 
   omaa ruotsin kieltänsä ja merkitä toisen ominaisuudeksi, että kyseessä on 
   kirjoitettu kieli ja toisen ominaisuudeksi, että kyseessä on puhuttu kieli.

```{block, type='rmdnote'}
Jos aineistossa on esimerkiksi suomenkielistä L1-aineistoa ja suomenkielistä L2aineistoa,
joiden ominaisuudet ovat pääpiirteissään samoja, kannattaa käyttää lomakkeella
olevaa Luo toinen kieli samoilla ominaisuuksilla -painiketta. Tämä kopioi 
jo syöttämäsi tiedot toisen kielen pohjaksi, mikä säästää paljon vaivaa.
Voit muuttaa kopioiduista tiedoista ainoastaan ne kohdat, jotka aineiston osien 
välillä eroavat.
```

Ensimmäinen kieli aineistoon syötetään painamalla Kielet-osion alareunassa olevaa Lisää-painiketta.


![](pictures/helpg24.png)


Voit poistaa  kieliä oikeassa reunassa näkyvistä rukseista.

![](pictures/helpg25.png)


### Kielen valinta

Portaaliin on oletuksena tallennettu noin 400 eri kieltä ISO-koodeineen sekä
suomen- ja englanninkielisine nimineen. Aloita kirjoittamaan Kieli-pudotusvalikkoon 
haluamasi kielen suomenkielistä nimeä ja valitse valikon ehdotuksista oikea.


![](pictures/helpg26.png)


```{block, type='rmdcaution'}
Syötä kieli-kenttään vain yläkategorioita. Älä esimerkiksi tee omaa kategoriaansa
amerikanenglannista, vaan valitse ainoastaan englanti ja spesifioi seuraavassa
kentässä tarpeen vaatiessa tarkemmin, mistä variantista on kyse.
```

Jos aineisto sisältää jotakin eksoottisempaa kieltä, jota ei valikossa ole, sen voi lisätä
samaan tyyliin kuin muitakin edellä käsiteltyjä pudotusvalikkokategorioita on voinut täydentää.
Kirjoita portaalista puuttuvan kielen suomenkielinen nimi ja paina "Uusi kategoria: blaablaa"

Jos olet lisännyt uuden kielen, pyytää lomake lisäämään sille myös koodin. Katso 
olemassa olevia ISO-koodia WALSin listasta: https://wals.info/languoid.

### Tarkempi variantti

Kun olet syöttänyt kielen nimen, avautuu nimen alle Tarkempi variantti -pudotusvalikko.
Monissa tapauksissa tarkempia variantteja ei vielä ole syötetty. Useissa tapauksissa
tämän kohdan voi jättää tyhjäksi. Jos kuitenkin kyseessä on esimerkiksi murreaineisto
tai spesifisti suomenruotsia sisältävä aineisto tai toisaalta jokin vähemmän standardisoitu 
määritelmä ("2000-luvun satakuntalaisten puhekieli")  niin voit kirjoittaa variantin tähän
kenttään valitsemalla kirjoittamisen jälkeen Uusi kategoria: 2000-luvun satakuntalaisten puhekieli 
tai muuta vastaavaa.


![](pictures/helpg28.png)



### Kielimuoto


Kielimuoto-pudotusvalikosta voi valita yhden tai useamman kolmesta
(puhuttu/kirjoitettu/internetkieli).  

![](pictures/helpg29.png)

Jos esimerkiksi kirjoitettu ja puhuttu kieli muodostavat selkeät omat 
osionsa, joilla on esimerkiksi tietty sanamäärä, on parasta tehdä niistä omat
kielensä käyttämällä hyväksi "Luo toinen kieli samoilla ominaisuuksilla"
-painiketta. Jos taas eri kielimuodot ovat vähemmän selkeästi rajattavissa,
voidaan ne hyvin laittaa saman kielen ominaisuuksiksi. 

### Puhujien / kirjoittajien status


![](pictures/helpg30.png)


Puhujien tai kirjoittajien statuksella viitataan tässä siihen, ovatko aineiston
sisältämät tekstit tuottaneet kieltä äidinkielenään puhuvat (L1) kielenkäyttäjät 
vai henkilöt, joille kieli on vieras kieli (L2). Tämä on relevanttia ennen kaikkea erilaisten
kielenoppija-aineistojen kannalta. Vaikka oma aineistosi ei sisältäisikään oppijoiden kieltä,
on hyödyllistä merkitä puhujien statukseksi L1, jos tiedät, että kyseessä on (ainakin pääosin)
äidinkielisten puhujien tuottama aineisto.


Jos valitsit, että puhujat ovat L2-puhujia, pyytää lomake sinua määrittelemään vielä erikseen,
mitkä ovat puhujien äidinkielet.  Luonnollisesti tämä tieto ilmoitetaan vain, jos se on saatavilla:
pelkkä tieto L2-statuksesta on arvokas sellaisenaankin.

![](pictures/helpg31.png)


L2-puhujien kielet valitaan samanlaisella pudotusvalikolla kuin [Kieli](#kielen-valinta) edellä.
Erotuksena on, että tässä voit ilmoittaa useamman kielen. Periaate on kuitenkin sama: kirjoita kielen 
suomenkielistä nimeä ja valitse avautuvasta listasta.


### Annotoinnit

Etenkin korpukset voivat sisältää monentasoisia annotointeja, joiksi tässä
ymmärretään niin lemmatisointi, morfologian tason annotoinnit, syntaksin tason
annotoinnit kuin semanttiset annotoinnitkin. Toisaalta kyse voi olla jostakin erikoisemmasta 
ainestoon merkitystä informaatiosta, jolloin tarjola on muu-kategoria lisäselityksineen.

Klikkaa Annotoinnit-linkkiä päästäksesi käsiksi annotointien ilmoittamiseen.


![](pictures/helpg32.png)

Oletuksena annotointeja ei ole vielä ilmoitettuna, joten klikkaa Lisää-linkkiä Annotoinnit-otsikon 
alla.

![](pictures/helpg33.png)

Valitse annotoinnin tyyppi ylemmästä pudotusvalikosta. Määrittele alle
tarkemmin annotointiin liittyviä ominaisuuksia: esimerkiksi käytetty täggeri /
parseri tai tägsetin versio.

![](pictures/helpg34.png)

Lisää jokainen annotoinnin taso erikseen. Tarkemmat kuvaukset eivät ole pakollisia!


![](pictures/helpg35.png)

```{block, type='rmdnote'}
Voit poistaa lisättyjä annotoinnin tasoja kielten tapaan klikkaamalla pientä ruksia 
annotointitietojen oikeassa ylänurkassa
```

```{block, type='rmdnote'}
Muistathan, että jos useammassa kielessä on samat annotoinnit, voit kopioida 
uuden lisättävän kielen pohjaksi ominaisuuksia "Luo toinen kieli samoilla
ominaisuuksilla" -painikkeella.
```

### Tekstiaineistojen laajuus


![](pictures/helpg36.png)

Korpusten tai muiden tekstiaineistojen koon voi ilmoittaa neljällä eri tavalla. Voit joko 
ilmoittaa kaikki (sanat, saneet, virkkeet, tekstit) tai ainoastaan ne kategoriat, jotka 
ovat selvillä tai ovat relevantteja. Ilmoita mieluummin ympäripyöreästi summittaisia lukuja 
kuin että jättäisit kentät kokonaan tyhjiksi.

![](pictures/helpg37.png)


### Ääniaineistojen laajuus

Tämä otsikko tulee näkyviin, jos olet [Yleistiedot-osion](#yleistiedot)
kohdassa [Sisältää](#mediatypes) ruksannut kohdan "ääntä".
Klikkaa otsikkoa avataksesi laajemman näkymän


![](pictures/helpg38.png)

Merkitse, kuinpa monta tuntia (ainakin suurin piirtein) äänitettyjä aineistoja 
on.

![](pictures/helpg39.png)


### Videoaineistojen laajuus

Tämä otsikko tulee näkyviin, jos olet [Yleistiedot-osion](#yleistiedot)
kohdassa [Sisältää](#mediatypes) ruksannut kohdan "videota".
Klikkaa otsikkoa avataksesi laajemman näkymän


![](pictures/helpg40.png)

Merkitse, kuinpa monta tuntia (ainakin suurin piirtein) videoaineistoja 
on.

![](pictures/helpg41.png)

### Ajanjakso

Ajanjakso-kohtaan merkitään, mille ajanjaksolle aineistot sijoittuvat. Avaa syöttövalikko klikkaamalla otsikkoa.


![](pictures/helpg42.png)

Yksinkertaisin tapa merkitä ajanjakso on määrittää varhaisin ja myöhäisin vuosi: jos tiedät, 
että varhaisimmat aineiston osat sijoittuvat esimerkiksi vuodelle 1915 ja tuoreimmat vuodelle
1980,  voit käyttää seuraavaa merkintätapaa.

![](pictures/helpg43.png)

Tässäkin summittaisuus on parempi kuin merkitsemättä jättäminen.

Jos tiedät tarkemmin vuodet, joille aineistot osuvat, voit ruksata kunkin vuoden 
erikseen klikkaamalla Tarkempi määrittely -otsikkoa.

![](pictures/helpg44.png)

![](pictures/helpg45.png)


### Lisätiedot


Tähän kohtaan voit merkitä kaikkea sellaista informaatiota, jolle ei ollut edellä 
erikseen omaa kenttäänsä. Jos esimerkiksi ääniaineistosi on litteroitu, voit tässä 
kertoa tarkemmin litteroinnin formaatista yms.


![](pictures/helpg46.png)


Lisää lopuksi uusi kieli joko lisää-painikkeella tai (luultavasti säästät vaivaa)
klikkaamalla Luo toinen kieli samoilla ominaisuuksilla -painiketta.


## Tekijät-osion täyttäminen

Aineiston tekijät ilmoitetaan tässä osiossa. Kustakin voidaan kertoa nimi, sähköposti (tunniste), oppiaine 
ja rooli tutkimuksessa, mutta vähintään nimi ja tunniste olisi suotavaa kertoa.

![](pictures/helpg47.png)

Lisää uusi tekijä klikkaamalla Lisää-painiketta


![](pictures/helpg48.png)


Oletuksena järjestelmä tarjoaa henkilöhakua UTU:n tietokannasta. Kirjoita henkilön etunimi ja 
ainakin sukunimen alkua ja paina Hae-nappia:

![](pictures/helpg49.png)


Alapuolelle ilmestyy pudotusvalikko, josta voit valita haluamasi utulaisen.

![](pictures/helpg50.png)

Vahvista valinta Vahvista valinta -painikkeella.

![](pictures/helpg51.png)

```{block, type='rmdimportant'}
Jos lisäät muita kuin Turun yliopiston henkilöitä, klikkaa Lisää henkilötiedot käsin -painiketta.
Tämän jälkeen syötä alle henkilön tunnus: mieluiten ORCID, mutta sen puuttuessa sähköposti.
```

![](pictures/helpg52.png)


Kirjaa myös oppiaine (jos se ei tullut täytetyksi automaattisesti) pudotusvalikkoa käyttäen. Voit lisätä
valikkoon uuden oppiaineen, jos listasta sellainen puuttuu. Vahvista uuden oppiaineen lisäys 
klikkaamalla Uusi kategoria: ihan uusi oppiaine -kohtaa pudotusvalikon alla.


![](pictures/helpg53.png)


```{block, type='rmdnote'}
Voit poistaa tekijöitä oikean reunan rukseista.
```

## Saatavuus-osion täyttäminen

Merkitse saatavuus-osioon tiedot yhteyshenkilöistä ja muista tiedoista, jotka auttavat 
aineiston potentiaalisia  käyttäjiä pääsemään käsiksi aineistoon.

![](pictures/helpg54.png)


### Yhteyshenkilö


Yhteyshenkilö on usein loogista valita tekijöiden joukosta. Pudotusvalikkoon onkin automaattisesti
lisätty edellä yhteyshenkilöksi lisätyt henkilöt:


![](pictures/helpg55.png)


Jos yhteyshenkilö ei ole kukaan tekijöistä, valitse pudotusvalikosta kohta "Uusi henkilö"


![](pictures/helpg56.png)

Voit oletuksena hakea Turun yliopistoon kuuluvia henkilöitä etu- ja sukunimen perusteella.
Kirjoita  etunimi ja vähän sukunimestä tekstikenttään, paina Hae-nappia ja valitse 
oikea henkilö alle ilmestyvästä pudotusvalikosta. 

![](pictures/helpg57.png)

Jos yhteyshenkilö ei ole Turun yliopistosta tai automaattinen haku ei häntä löydä, klikkaa
Syötä henkilötiedot käsin -nappia.


![](pictures/helpg58.png)

syötä tässä tapauksessa henkilön nimi ja sähköposti ja paina sen jälkeen Tallenna uusi henkilö -painiketta.


![](pictures/helpg59.png)

```{block, type='rmdimportant'}
Huomaa, että voit poistaa pudotusvalikosta henkilöitä klikkaamalla ruksia niiden perässä
```

![](pictures/helpg60.png)

### Miten aineistoa pääsee käyttämään


Tämä pudotusvalikko tarjoaa kolme vaihtoehtoa. Jos aineisto 
on saatavissa esimerkiksi Kielipankin kautta, valitse kohta *Verkko-osoite*.

![](pictures/helpg62.png)

```{block, type='rmdnote'}

Jos aineisto on saatavilla useista eri paikoista, ne tulkitaan saman aineiston eri
versioiksi. Lisää tässä tapauksessa aineisto loppuun tällä lomakkeella ja klikkaa
sitten digilang.utu.fi-sivun päänäkymästä aineistoa ja tämän jälkeen valitse 
Hallinta-valikosta Lisää aliversio. Eteesi avautuu sama lomake jo täyttämilläsi tiedoilla 
ja voit muuttaa aineiston saantitavaksi toisen osoitteen.

```

#### Verkko-osoite

Jos valitsit verkko-osoitteen, kirjoita se alle ilmestyvään kenttään.

![](pictures/helpg63.png)


#### Yhteyshenkilö

Jos valitsit yhteyshenkilö, merkitään aineiston saatavuustietoihin automaattisesti 
edellä ilmoitetut yhteyshenkilöt sekä viesti "Aineisto on saatavilla ottamalla
yhteyttä seuraaviin henkilöihin".


#### Muulla tavoin

Jos aineiston saanti on erityisen rajoitettu tai muuten monimutkaisempi kysymys, määrittele 
se omin sanoin alle ilmestyvään laatikkoon


![](pictures/helpg64.png)

### Aineiston pysyväistunniste


![](pictures/helpg65.png)

Jos aineistolla on jo pysyväistunniste kuten DOI tai URN-osoite, merkitse se 
tähän kenttään. Jos aineistosta on merkintä metashare.csc.fi-palvelussa, 
sillä on metashare-palveluun linkkaava DOI.

### Viittausohje

![](pictures/helpg66.png)

Kirjoita tähän kenttään se tapa, jolla toivot aineistoon viitattavan. Mahdollisesti tämä tieto 
on jo saatavilla esimerkiksi Kielipankin kautta, jolloin voit käyttää tässä kohtaa joko linkkiä 
tai, toivottavammin, kopioida viittausohjeen.

## Hallinta-osion täyttäminen


Hallinta-osiolle on koottu sellaisia tietoja, jotka liittyvät aineiston hallinointiin, sen tallenukseen ja 
muuhun sellaiseen, joka ei monesti niinkään ole relevanttia aineiston potentiaalisten käyttäjien 
kannalta kuin aineiston ylläpitäjien näkökulmasta.


### Projekti, johon aineisto kuuluu 


![](pictures/helpg67.png)

Valitse pudotusvalikosta jokin portaaliin jo kirjattu projekti tai luo uusi kirjoittamalla projektin nimi
ja klikkaamalla "Uusi kategoria: projekti xxxx"


![](pictures/helpg68.png)

### Käyttölisenssi


![](pictures/helpg69.png)

Tähän pudotusvalikkoon on valmiiksi listattu Creative Commons -lisenssien päätyypit. Voit määritellä 
oman lisenssin valitsemalla kohdan Muu,mikä tai kirjoittaa tarkemman CC-lisenssin tyypin.

![](pictures/helpg71.png)

```{block, type='rmdnote'}
Lisätietoja Creative Commons-lisensseistä: https://creativecommons.org/share-your-work/licensing-types-examples/
```

### Suojaustarve tai sensitiivisyys

Jos aineisto sisältää henkilötietoja tai muuta sensitiivistä informaatiota, valitse pudotusvalikosta oikea 
kategoria. 

![](pictures/helpg72.png)


```{block, type='important'}
Huomaa, että  aineiston *metatietoja* voi olla esillä Kieliaineistoportaalissa,
vaikka itse aineistoon pääsy olisikin äärimmäisen rajoitettua.
```

### Aineiston omistaja


![](pictures/helpg73.png)

Useimmiten omistajana on Turun yliopisto, mutta myös muita omistajia voi olla. Siinä 
harvinaisessa mutta mahdollisessa tapauksessa, että omistajia on useita, nämä 
tulee erottaa toisistaan pilkulla.


### Aineiston tallennuspaikka

![](pictures/helpg74.png)

Aineiston tallennuspaikka voi olla esimerkiksi verkkolevy, Seafile tai huonossa tapauksessa
yksityinen kiintolevy. Tämä tieto ei suoraan näy aineistoa etsiville käyttäjille.

### Nykyisen tallennusratkaisun toimivuus

![](pictures/helpg75.png)

Tämän kentän avulla voidaan kartoittaa sitä, mitkä kaikki aineistot tarvitsisivat uutta ratkaisua 
tallennuspaikan osalta.



## Lomakkeen tallentaminen

Lomake ei tallennu, jos siltä puuttuu aineiston nimi, tyyppi tai yhteyshenkilö.
Pääset lisäämään näitä elementtejä suoraan klikkaamalla punaisella taustalla näkyviä linkkejä.


![](pictures/helpg76.png)


Jos kaikki tiedot ovat kunnossa, paina Tallenna-painiketta osion 5. lopussa.
Sinut ohjataan Kieliaineistoportaalin pääsivulle hakunäkymään, jossa hakulauseena 
on äsken luodun uuden aineiston nimi.













